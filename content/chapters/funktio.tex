\section{Funktio}

Usein ollaan kiinnostuneita siitä, millainen yhteys on kahden asian välillä.
Funktio on matemaattinen työkalu näiden yhteyksien tarkastelemiseen.

\laatikko{
	\termi{funktio}{Funktio} $f$ liittää \termi{muuttuja}{muuttujaan} $x$ arvon $f(x)$.

	Funktiolla on \termi{määrittelyjoukko}{määrittelyjoukko} $A$, johon muuttuja $x$ kuuluu,
	ja \termi{maalijoukko}{maalijoukko} $B$, johon funktion arvot kuuluvat.
}

% FIXME: Onko funktio sääntö? Tulisiko funktionaalisuusehto mainita? Lähestymistapoja on lukemattomia.

\begin{esimerkki}
	Hyödykkeen ja siitä maksettavan arvonlisäveron välistä yhteyttä voidaan kuvata funktiolla.
	Valitaan funktion määrittelyjoukoksi tiettyjen hyödykkeiden joukko,
		\[ A = \{\text{ahvenfilee}, \text{AIV-rehu}, \text{auto}, \text{runokirja},
		\text{ravintola-ateria}, \text{särkylääke}, \text{televisio}\}, \]
	ja arvojoukoksi reaaliluvut.
	Funktio voi liittää kuhunkin hyödykkeeseen esimerkiksi siitä maksettavan arvonlisäveroprosentin:
	$f(\text{särkylääke}) = 10$ ja $f(\text{televisio}) = 24$.
	
	% FIXME: kuvassa vanhentuneet alv-prosentit
	\begin{center}
		\includegraphics[width=13cm]{pictures/funktiokone.pdf}
	\end{center}
\end{esimerkki}

Funktioiden käyttämiseen liittyy joitakin vakiintuneita tapoja:
\begin{alakohdat}
	\alakohta{$f(x) = y$ lausutaan: ''Funktio saa arvon $y$ pisteessä $x$'',}
	\alakohta{Funktion määrittely- ja maalijoukot jätetään usein merkitsemättä, jos ne voidaan päätellä asiayhteydestä.
		Tällä kurssilla funktiot ovat yleensä reaaliluvuilta reaaliluvuille.}
	\alakohta{Toisinaan funktiolle ja funktion kuvaajalle ei tehdä selkeää eroa:
		$y = f(x)$ samaistetaan koordinaatistoon piirretyn funktion kuvaajan kanssa.
		Periaatteessa funktio ja sen kuvaaja ovat kuitenkin eri asioita.}
\end{alakohdat}

Funktiolla on usein jokin selkeä sääntö, joka voidaan kirjoittaa matemaattisena lausekkeena.

\begin{esimerkki}
	Jos neliön sivun pituutta merkitään muuttujalla $x$, voidaan sivun pituuden
	ja neliön pinta-alan välistä yhteyttä kuvata funktiolla $A(x) = x^2$.
\end{esimerkki}

Funktion määrittelyjoukko koostuu niistä muuttujan arvoista, joilla
funktio on määritelty eli joilla funktion arvo voidaan laskea.

\begin{esimerkki}
	Määritellään funktio $f$ lausekkeella
	\[ f(x) = \frac{1}{x-1}. \]
	Mikä on funktion määrittelyjoukko?
	
	\begin{esimratk}
		Funktio $f(x)$ on määritelty, kun nimittäjä $x-1$ on erisuuri kuin 0.
		Tämä toteutuu kaikilla $x$:n arvoilla lukuun ottamatta arvoa $x = 1$.
		Funktion määrittelyjoukkoon kuuluvat siis kaikki reaaliluvut paitsi luku $1$.
	\end{esimratk}
\end{esimerkki}

Funktion \termi{arvojoukko}{arvojoukko} sisältää ne maalijoukon alkiot,
jotka funktio saa arvokseen ainakin yhdessä pisteessä.

\begin{esimerkki}
	Mikä on edellä määritellyn funktion $f(x)$ arvojoukko?
	% ratkaisu tarvitsee korjausta?
	\begin{esimratk}
		Arvojoukon selvittämiseksi tutkitaan, millä luvun $a$ arvoilla
		yhtälöllä $f(x) = a$ on ratkaisu,
		\begin{align*}
			a &= \frac{1}{x-1} & &| \, \text{Oletetaan, että $x \neq 1$, jolloin voimme} \\
			\text{kertoa lausekkeella $(x-1)$ puolittain.} \\
			a(x-1) &= 1 \\
			x-1 &= \frac{1}{a} \\
			x &= 1+\frac{1}{a} & &| \, \text{Havaitaan, että yhtälöllä on ratkaisu kaikilla $a \neq 0$.}
		\end{align*}
		Funktion arvojoukkona on siis koko reaalilukujen joukko poislukien luku $0$.
	\end{esimratk}
\end{esimerkki}

\begin{tehtavasivu}

\begin{tehtava}
	Olkoon $f(x)=\frac{x^2+3x+1}{x^2-x}$. Laske
	\begin{alakohdat}
		\alakohta{$f(2)$}
		\alakohta{$f(1)$}
		\alakohta{$f(0)$}
		\alakohta{$f(-1)$}
	\end{alakohdat}
	\begin{vastaus}
		\begin{alakohdat}
			\alakohta{$\frac{11}{3}$}
			\alakohta{ei määritelty}
			\alakohta{ei määritelty}
			\alakohta{$\frac{-1}{2}$}
		\end{alakohdat}
	\end{vastaus}
\end{tehtava}

\begin{tehtava}
	Olkoon $f(x)=\frac{2^x+4}{x}$. Laske
	\begin{alakohdat}
		\alakohta{$f(2)$}
		\alakohta{$f(\frac{1}{3})$}
		\alakohta{$f(0)$}
		\alakohta{$f(-1)$}
	\end{alakohdat}
	\begin{vastaus}
		\begin{alakohdat}
			\alakohta{$4$}
			\alakohta{$3\sqrt[3]{2}+12$}
			\alakohta{ei määritelty}
			\alakohta{$\frac{-9}{2}$}
		\end{alakohdat}
	\end{vastaus}
\end{tehtava}

% kai vaikeahko
\begin{tehtava}
	Millä $x$:n arvoilla yhtälö $f(f(x)) = x$ pätee, kun
	\begin{alakohdat}
		\alakohta{$f(x) = 1$}
		\alakohta{$f(x) = x$}
		\alakohta{$f(x) = x+1$}
		\alakohta{$f(x) = 2x+1$?}
	\end{alakohdat}
	\begin{vastaus}
		\begin{alakohdat}
			\alakohta{$x = 1$}
			\alakohta{kaikilla $x\in\rr$}
			\alakohta{ei ratkaisuja}
			\alakohta{$x = -1$}
		\end{alakohdat}
	\end{vastaus}
\end{tehtava}

\end{tehtavasivu}
